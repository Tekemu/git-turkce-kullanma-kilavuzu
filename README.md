# **Git Türkçe Kullanma Kılavuzu**

Merhaba. Bu repo'da Git ve GitHub'ı dilim döndüğünce ve basit bir şekilde anlatmaya çalışacağım.

## Git Nedir?

Git bir versiyon kontol yazılımıdır ve Linux'un yaratıcısı Linus Torvalds [@torvalds](https://github.com/torvalds) tarafından geliştirilmiştir.

## Neden Git Kullanırız?

Tanımından da anlaşılabileceği üzere, yazılımların versiyonlarını düzenli bir şekilde kontrol etmek için Git'i kullanırız.

Mesela bir yazılım geliştirdiniz ve bunu bir bulutta saklıyorsunuz. Bulutta sakladığınız şey, aslında yazılımın son halidir. Ama GitHub'da saklasaydınız projenin her aşamasını görebilir, yeri geldiğinde yaptığınız değişiklikleri geri alabilir, başka insanların da bu projeye katkıda bulunmasını sağlayabilirdiniz.

## Git Buysa, GitHub Ne?

Güzel soru. Bu soruyu cevaplamadan önce Git'in tanımına dönelim: Git bir versiyon kontol **yazılımıdır**. Git bir yazılımdır. GitHub ise bu yazılım üstüne inşa edilmiş bir servistir.
